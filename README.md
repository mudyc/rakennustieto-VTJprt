# rakennustieto-VTJprt
Rakennustietoja​​ koko maasta. Aineisto sisältää rakennusten aluegeometriat, joiden pohjapinta-ala on yli 10 m2. Maastotietokannan rakennusten ominaisuustiedot eivät ole virallisia rakennusrekisteritietoja.

# Tiedot siirtyvät Ryhti järjestelmään

https://www.maanmittauslaitos.fi/palvelutiedotteet/rakennusten-kyselypalvelu-ogc-api-features-poistuu-kaytosta-kevaalla-2025

Rakennusten kyselypalvelu (OGC API Features) poistuu käytöstä keväällä 2025

11.12.2024

Rakennusten kyselypalvelu (OGC API Features) poistuu käytöstä huhtikuun alussa 2025.  Palvelun kautta on voinut hakea maastotietokannan rakennusten aluegeometrioita.

Osalle maastotietokannan rakennuksista on tallennettu myös tieto pysyvästä rakennustunnuksesta (PRT) hakemalla niille vastineet Väestötietojärjestelmän rakennustiedoista. Tavoitteena on ollut tunnusyhteyden luominen näiden kahden tietoaineiston välille.

Tällä hetkellä pysyvät rakennustunnukset eivät ole luotettavia maastotietokannassa. Tiedot pysyvistä rakennustunnuksista puuttuvat yli 60 kunnan alueelta ja muiden kuntien alueella maastotietokannan rakennusten PRT-tietoja ei ole pääsääntöisesti ylläpidetty niiden tallentamisen jälkeen.

Tavoitteena on jatkaa PRT-tietojen linkittämistä maastotietokannan rakennuksille uudella maastotietojen tuotantojärjestelmällä ja tuoda PRT-tieto takaisin mukaan maastotietokannan tuotteisiin myöhemmin.

## Mistä saan jatkossa tietoja rakennuksista?
Maastotietokannan rakennusten aluegeometriat - ilman pysyviä rakennustunnuksia - ovat edelleen käytettävissä Maastotietokannan kyselypalvelun (OGC API Features) kautta. Palvelusta voi hakea kaikkia maastotietokannan kohdeluokkia. Rakennukset löytyvät palvelusta omana karttatasonaan (karttatason nimi: rakennus).

Ajantasaiset ja luotettavimmat tiedot pysyvistä rakennustunnuksista, muista rakennustiedoista ja rakennusten sijaintipisteistä saa Digi- ja väestötietoviraston Väestötietojärjestelmästä ja jatkossa Suomen ympäristökeskuksen Rakennetun ympäristön tietojärjestelmästä (Ryhti) tuotettavista tietopalveluista.

Lisätiedot 
verkkopalvelut@maanmittauslaitos.fi  
Rakennusten kyselypalvelu (OGC API Features) (palvelukuvaus) 
Maastotietokannan kyselypalvelu (OGC API Features) (palvelukuvaus)